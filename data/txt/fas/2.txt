این روزها و با گذشت چند دهه از سیاست " جهانی‌شدن " ، ملی‌گرایی و دیگرهراسی به دستاویز مناسبی برای برخی سیاست‌مداران جویای قدرت بدل شده است .
در اروپا و آمریکا، برخی سیاستمداران عمدتا راست‌گرا پیکان حمله را به سوی "آن مردم دیگر" که به زعم آنها مقصر تمامی مشکلات این روزهای "مردم ما" هستند، نشانه رفته‌اند. نیاز اولیه‌ای مانند غذا و اندازه سفره مردم، یکی از موارد مهم این تنش‌ها است که "ما مردم" و "آن مردم دیگر" را رو در روی هم قرار داده است .
شاید جالب باشد بدانید که همین روزها یکی از چالش‌های پیش‌روی برگزیت ( خروج بریتانیا از اتحادیه اروپا ) ، عواقب این خروج بر ساز و کار تامین مواد غذایی مردم بریتانیا است. مثلا کمبود منابع و نیروی کار که از قضای روزگار اغلب توسط همان " مردم دیگر " تامین می‌شود ، در نهایت موجب افزایش قیمت‌ها خواهد شد .