در جریان حمله شبه‌نظامیان حامی دولت نیکاراگوئه به کلیسایی که ده‌ها معترض در آن پناه گرفته بودند دست کم یک دانشجو کشته شده است .
دانشجویان پس از آن وارد کلیسا شدند که در جریان تظاهرات اعتراضی خود با حمله شبه‌نظامیان مسلح روبرو شدند و به کلیسا پناه بردند اما به محاصره در آمدند .
دانشجویان از دیشب ( جمعه ) در این کلیسا که در یکی از مناطق مسکونی بومیان واقع شده گیر افتاده بودند .
آنها به همراه هزاران معترض دیگر خواستار استعفای دانیل اورتگا ، رئیس جمهوری هستند .
بیش از ۳۰۰ نفر تاکنون در جریان این اعتراض‌های ضد دولتی کشته شده‌اند .
کلیسایی که دانشجویان در آن محاصره شده بودند در نزدیکی دانشگاه اصلی ماناگوئه ، پایتخت است و گزارش شده که دست کم ۱۵۰ دانشجو به همراه کشیش و روزنامه‌نگاران در داخل این کلیسا پناه گرفته بودند .