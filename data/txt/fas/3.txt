علی اکبر ولایتی ، مشاور امور بین الملل رهبر ایران می‌گوید ولادیمیر پوتین ، رئیس جمهوری روسیه وعده داده که در صنعت نفت و گاز ایران سرمایه‌گذاری کند .
آقای ولایتی مبلع این سرمایه گذاری را تا ۵۰ میلیارد دلار اعلام کرده و گفته است که این پول می‌تواند جایگزین شرکت‌های غربی شود که به دلیل تحریم‌های آمریکا از ایران رفته‌اند .
روسیه در دور قبلی تحریم‌ها هم با ایران مراودات اقتصادی داشت، اما شواهدی از تاثیر قابل توجه روابط اقتصادی ایران و روسیه بر آثار تحریم‌های هسته‌ای ایران در دست نیست. از طرفی، نگاهی به مقصد سرمایه‌گذاری‌های روسیه در سال‌های اخیر نشان می‌دهد که این کشور سرمایه‌گذاری قابل توجهی در خاورمیانه نداشته و بیشتر پول این کشور به اروپا سرازیر می‌شود .